#**Реалізований код має містити наступні самостійно реалізовані можливості**:
	- Не менше 9 класів (або інших подібних типів);
	- Не менше 15 полів (в сумі в усіх реалізованих класах);
	- Не менше 25 нетривіальних методів або функцій. Тривіальними вважаються а) getters які просто повертають значення поля; б) setters які просто змінюють значення поля; в) конструктори які просто ініціалізують поля заданими значеннями. (Ці методи вважаються тривіальними, оскільки деякі мови/технології дозволяють їх генерувати автоматично, а в інших їх треба писати вручну, але в будь-якому випадку вони є типовими і не демонструють розуміння того, як правильно писати код. Це не означає що таких методів варто уникати – навпаки, за необхідності їх потрібно створювати, і їх відсутність там де вони потрібні буде вважатись за помилку. Але окрім них має бути також достатня кількість нетривіальних методів);
	- Не менше 2 ієрархій успадкування, хоча б одна з який містить не менше 3 класів;
	- Не менше 3 незалежних випадків поліморфізму, при цьому хоча б по одному прикладу статичного поліморфізму (вибір реалізації під час компіляції, прикладами можуть бути templates в C++ або generics в інших мовах) та динамічного поліморфізму (вибір реалізації під час виконання, наприклад успадкування та віртуальні методи). Для кожного випадку поліморфізму має бути клієнтський код, який використовує відповідні можливості через поліморфні інтерфейси, а не напряму викликає конкретні реалізації.

---

**Перелік 1**: структури даних та алгоритми.
	2. (**) Список. Реалізації на основі зв’язних списків, масивів, бібліотечних засобів. Алгоритми сортування: insertion sort, quicksort, merge sort. 
		+* за інші алгоритми сортування; 
		+* за реалізацію швидких алгоритмів, не заснованих на порівнянні (non-comparison sorts, наприклад counting, radix, bucket sort); 
		+* за реалізацію загального механізму, що дозволить підключати нові алгоритми сортування;
		+* за підтримку різних способів сортування (ключів сортування, зростання/спадання)  для одного об’єкта.
		+* за підтримку сортування за кількома критеріями (наприклад, спершу за одним полем, якщо значення однакові – за іншим і т.д.)

**Перелік 2**: класи для опису даних.
	2. Геометрія на площині 
		a) Точки, прямі/відрізки, кола. Фігури, що складаються з декількох фрагментів (наприклад, багатокутники). Перетворення фігур – переміщення, подібності, інверсія.
		b) Алгоритми обчислення площі, периметра фігури. Обчислення спеціальних точок фігур – центру мас, аналогів центрів вписаного та описаного кіл. Об’єднання та перетин фігур.
		c) Інтеграція з системами комп’ютерної математики та/або засобами візуалізації.
